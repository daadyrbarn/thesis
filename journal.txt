Mandag 13/8-18
Projektet genoptaget.
Har kodet lidt i python for at komme igang igen.
Skal finde det eksempel i CLAN, som jeg brugte til at begynde med.
Skal genopfriske Praat-scripting, så jeg kan fortsætte med kodningen.
Vigtige overvejelser:
Hvordan får jeg Praat til at finde de relevante pitch-værdier;
det kræver et data-eksempel. Skal det baseres på den gennemsnitlige pitch i ytringen,
og skal det evt. omregnes til semi-toner?
Der skal udformes et framework til at bedømme, hvornår pitch-peaks er distinkte nok
til at inkludere i transskriptionen.
I virkeligheden skal jeg undersøge, om det er muligt at finde sidste trykstærke
(intensity) stavelse i Praat. Hvis det kan lade sig gøre, skal jeg først og fremmest fokusere
på at finde F0 på det givne punkt, og udregne hvordan den afviger fra mean pitch.
Muligvis skal mean pitch baseres på en form for vægtet gennemsnit. Der er Ethan
nok den bedste at spørge.
Kan det muligvis give mening at finde pitch ved alle trykstærke stavelser i
ytringen og lave en transskription af intonation derudfra?

Tirsdag 14/8
Hul på bylden.
Har kigget på to eksempler fra samtalen. Har fundet ud af at Praat kan finde
intensity peaks, så er ét skridt nærmere at kunne finde pitch ved sidste trykstærke
stavelse.
Næste mål er så at finde den rigtige peak. Dette kan muligvis gøres ved at finde
mean intensity og så tage den sidste peak der ligger over det gennemsnit. Det er
dog ikke sikkert at det konsekvent giver et retvisende resultat. Det kræver nok
en gennemgang af rigtig mange forskellige eksempler. Måske må jeg bide i det sure
æble og lave et fucking excel-ark.
En ekstra skærm ville gøre underværker i den proces.

Onsdag 15/8
Været til samtale med lægen. Skal udfylde depressionsbarometer og komme igen næste
uge. Har også skrevet til Jakob og aftalt møde tirsdag.
Har bestilt kabel adapter, så jeg kan slutte en ekstra skærm til min bærbare.
Det vil forhåbentlig lette databehandlingen en del. Har taget hul på et excel-ark,
men det er svært at udforme før jeg begynder at udfylde det.

Torsdag 16/8
Måske giver det på mange måder bedst mening at finde pitch ved alle peaks.
Har læst Grønnum og Tøndering (2007) og starten af Grønnum (1992). Hun (og hendes
referencer) argumenterer umiddelbart for at det kun er pitch ved trykstærke stavelser,
som bestemmer ytringens intonationskontur. Dvs, at mean pitch ikke umiddelbart er
så brugbar, men derimod kan et gennemsnit af pitch ved iPeaks måske fungere som
et sammenligningspunkt til pitch ved sidste trykstærke stavelse.
Dagen er startet med læsning af litteratur, fordi jeg venter på kabel til ekstra
skærm. Derefter skal jeg igang med at katalogisere bullets for at finde brugbare
eksempler og relevante datapunkter.

Lørdag 25/8
Har afprøvet et script der sætter pile ind efter hver pitch-måling, baseret på om
den er højere eller lavere end mean pitch. Det afspejler dog ikke den normale
funktion for disse pile (nemlig stigende eller faldende intonation i forhold til
det foregående i ytringen). Men scriptet virkede fint.
Næste mål er at indsætte en pil efter sidste peak relativt til mean pitch.
Det er nu lykkedes, men kun hvis sidste peak har pitch. Skal nu finde en måde at
vælge den sidste peak som ikke er undefined. Det kræver muligvis et selvstændigt
for-loop.
'listpeaks_v2' finder nu den sidste peak med intonation og indsætter en pil, der
markerer enten stigende, faldende, eller jævn intonationskontur i forhold til
mean pitch. Scriptet inkluderer en pop-up til at indtaste hvor mange procent den
må variere fra mean, før den ikke anses som jævn.
Inden jeg går videre til at programmere næste metode (intonation relativ til
pitch ved foregående peak), skal jeg teste scriptet på mine data, og sammenligne
resultaterne med Jakobs transskription.
